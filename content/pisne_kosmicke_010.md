---
title: IV\.
contentType: poetry
---

<section>

Což třepotá se to tu hvězdiček,  
jak včeliček ve vzlétlém roji! —  
Proč asi ta jedna jediná  
tam samotná povzdál stojí?

</section>

<section>

     Tak dumavě chvílemi v dáli zří  
a bleďoučké její jsou tváře,  
je patrně hvězda mlaďoučká  
dle dětinné v očku záře.

</section>

<section>

     Jen někdy svůj doufavý vyšle hled  
a stoudně zas do sebe mrká —  
ba myslím, že také hvězdička  
jak hrdlička láskou vrká!

</section>
