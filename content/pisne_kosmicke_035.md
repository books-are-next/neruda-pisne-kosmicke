---
title: XXIX\.
contentType: poetry
---

Měsíček mrtvý — budoucnost,  
a Slunko — minulost naše,  
mezi oběma polétá  
myšlénka života plaše.  
     Vířivě časy se valí,  
     minulost, přítomnost, budoucnost —  
     ach, jedna se ve druhou halí.

  

Někdy se mezi Měsíček  
a Slunko stavíme směle,  
rouškou zastřem si budoucnost,  
žijem až převesele;  
     někdy zas vráží se klínem  
     Měsíček před Slunko života,  
     a mysl je zastřena stínem.
