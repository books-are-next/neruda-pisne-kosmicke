---
contentType: prose
---

XXX.

> Děj Země je krátce jen vyprávěn,  
> jak píseň se krátce skládá:  
> vylétla jiskřička z plamenu,  
> a zčernalá zpět zas padá.

> A v jediném světem tom mihnutí,  
> v tom kratičkém jiskry plání  
> všecken si vyžije lidstvo boj,  
> ba všechno i milování.

> Tak krátká to, kratičká písnička,  
> a může být ještě kratší,  
> veliký lidské je lásky bol  
> a několik slov naň stačí.

> Snad stačila sloka by jediná,  
> snad jediné slůvko pouze,  
> do písně se to tak krátce dá —  
> a žije se to tak dlouze.
