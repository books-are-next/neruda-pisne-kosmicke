---
title: XIII\.
contentType: poetry
---

<section>

Také to Slunce ohnivé  
pomalu pousíná,  
přijde i jeho hodinka,  
zhasne a mrtvě zsiná.

</section>

<section>

A jen když za čas planeta  
na prsa zpět mu skane,  
zase pak dávným plamem svým  
na chvíli ještě vzplane.

</section>

<section>

Ach, což ta láska mateřská  
přes časy, přes hrob hoří,  
neumrazíš ji na horách,  
neuhasíš ji v moři!

</section>

<section>

Matičce dáš-li do hrobu  
na prsa dítě její,  
ještě se vpadlé, ztlelé rty  
radostí pozachvějí.

</section>
