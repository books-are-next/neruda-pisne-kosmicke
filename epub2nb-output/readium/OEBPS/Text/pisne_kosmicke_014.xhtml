<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pisne_kosmicke-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="pisne_kosmicke-10" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_basne">VIII.</p>
			<p class="MLP_verse_-0-12-">&#160;&#160;&#160;&#160;&#160;Poeto Světe! Co jsi aeón prožil,<br/>než hvězdu k&#160;hvězdě v&#160;zvučný verš jsi složil,<br/>než každé slunce s&#160;planet květem různým<br/>jsi v&#160;sloku sloučil uměním svým luzným,<br/>než z&#160;chaosního myšlének svých víru<br/>jsi slunce k&#160;sluncím uved v&#160;zpěvů míru&#160;—<br/>než mladé Zemi řekl’s: „Oživuj!“,<br/>poprvé nechal mladé srdce tlouci,<br/>odevřel oko lidské: „Obdivuj!“</p>
			<p class="MLP_verse_-0-12-">&#160;&#160;&#160;&#160;&#160;Poeto Světe! Hymnus tvůj je věčný!<br/>Tvá každá sloka má svůj život pučný,<br/>a když jej vykvete, dá mrtvol zvučný<br/>v tvé ruce zpět co zárod nově vděčný.<br/>Poeto Světe! Kam se hymnu křídla<br/>přes hlubně tmy, přes všechna světel vřídla,<br/>kam, kam se křídla hymnu rozkládají?!<br/>Když mořem vanou, moře z&#160;dna se bouří,<br/>když zemí vanou, země k&#160;nebi kouří,<br/>když nebem vanou, světům dech se tají!</p>
			<p class="MLP_verse_-0-12-">&#160;&#160;&#160;&#160;&#160;Poeto Světe, co tvůj hymnus kryje,<br/>co vše v&#160;něm mře, co nesmrtelno žije!<br/>Ba není krásy, by v&#160;něm nekvítala,<br/>a není zoře, by v&#160;něm nesvítala,<br/>a není jasu, by se jím nešířil,<br/>a není květu, by se v&#160;něm nepýřil,<br/>ne ptačích hrdel, by v&#160;něm nezapěla,<br/>ne dětských smíchů, by v&#160;něm nezvonily&#160;—<br/>a není slz, by jím se neronily,<br/>ne zoufalosti, by v&#160;něm nevzkypěla,<br/>a&#160;není boje, by v&#160;něm neburácel,<br/>ne mučedníka, by v&#160;něm nekrvácel&#160;—<br/>a není touhy, by jím nevanula,<br/>a není lásky, by v&#160;něm neplanula,<br/>a není srdcí se vším citem svojím,<br/>by netloukla v&#160;tom velkém hymnu tvojím!</p>
			<p class="MLP_verse_-0-12-">&#160;&#160;&#160;&#160;&#160;Poeto Světe! Poetů jsi bohem,<br/>a přec&#160;— jsi poetou jen <span class="MLP_znak_kurziva_11b">všech</span> poetů slohem.<br/>A&#160;byť tvůj hymnus velký jako nebe,<br/>co dáváš v&#160;něm?&#160;— Vždy jen a&#160;jenom sebe!<br/>A&#160;čtoucím nám byť nadšením až vzplály líce,<br/>my cítíme: poeta cítil více!<br/>Ty s&#160;tvůrčí rozkoší máš tvůrčí trýzeň spolu&#160;—<br/>a kdo se z&#160;čtoucích ptá, co hymnus stál tě bolu!</p>
		</div>
</body>
</html>