<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pisne_kosmicke-24</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="pisne_kosmicke-24" xml:lang="cs-CZ">
		<div class="Z-kladn--textový-r-meček">
			<p id="_idParaDest-22" class="MLP_uroven2_basne">XXII.</p>
			<p class="MLP_verse_-0-12-">&#160;&#160;&#160;&#160;&#160;Seděly žáby v&#160;kaluži,<br/>hleděly vzhůru k&#160;nebi,<br/>starý jim žabák učený<br/>odvíral tvrdé lebi.</p>
			<p class="MLP_verse_-0-12-">&#160;&#160;&#160;&#160;&#160;Vysvětloval jim oblohu,<br/>líčil ty světlé drtky,<br/>mluvil o&#160;pánech hvězdářích<br/>zove je „Světa krtky“.</p>
			<p class="MLP_verse_-0-12-">&#160;&#160;&#160;&#160;&#160;Pravil, že jejich hvězdný zkum<br/>zvláštní je mírou veden,<br/>dvacet že milionů mil<br/>teprv jim loket jeden.</p>
			<p class="MLP_verse_-0-12-">&#160;&#160;&#160;&#160;&#160;Tedy že, řekněm pro příklad,<br/>— věříme-li v&#160;ty krtky&#160;—<br/>k Neptunu třicet loket je,<br/>k Venuši jen tři čtvrtky.</p>
			<p class="MLP_verse_-0-12-">&#160;&#160;&#160;&#160;&#160;Rozmluvil se pak o&#160;Slunci<br/>— žáby jsou divem němy&#160;—<br/>ze Slunce že by nastrouhal<br/>na tři sta tisíc Zemí.</p>
			<p class="MLP_verse_-0-12-">&#160;&#160;&#160;&#160;&#160;Slunce že velmi slouží nám,<br/>paprskovými klíny<br/>štípajíc věčnost na rok a<br/>směnkové na termíny.</p>
			<p class="MLP_verse_-0-12-">&#160;&#160;&#160;&#160;&#160;O&#160;kometách že těžká řeč,<br/>rozhodnout že to nechce,<br/>míní však, že by nemělo<br/>soudit se příliš lehce.</p>
			<p class="MLP_verse_-0-12-">&#160;&#160;&#160;&#160;&#160;Nejsou snad všecky nešťastny,<br/>nejsou snad zhoubny všecky,<br/>o jedné ale vypráví<br/>sám rytíř Luběněcki:</p>
			<p class="MLP_verse_-0-12-">&#160;&#160;&#160;&#160;&#160;sotva se její paprsky<br/>odněkud k&#160;nám sem vdraly,<br/>vskutku se v&#160;glinské hospodě<br/>hanebně ševci sprali.</p>
			<p class="MLP_verse_-0-12-">&#160;&#160;&#160;&#160;&#160;O&#160;hvězdách potom podotknul,<br/>po nebi co jich všude,<br/>skoro že samá slunce jsou,<br/>zelené, modré, rudé.</p>
			<p class="MLP_verse_-0-12-">&#160;&#160;&#160;&#160;&#160;Vezmem-li pak pod spektroskop<br/>paprslek jejich světla,<br/>že v&#160;něm naleznem kovy tyž,<br/>z nichž se i&#160;Země spletla.</p>
			<p class="MLP_verse_-0-12-">&#160;&#160;&#160;&#160;&#160;Umlknul. Kolem horlivě<br/>šuškají posluchači.<br/>Žabák se ptá, zdaž o&#160;světech<br/>ještě cos zvědít ráčí.</p>
			<p class="MLP_verse_-0-12-">&#160;&#160;&#160;&#160;„Jen bychom rády věděly,“<br/>vrch hlavy poulí zraky,<br/>„jsou-li tam tvoři jako my,<br/>jsou-li tam žáby taky!“</p>
		</div>
</body>
</html>