<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pisne_kosmicke-13</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="pisne_kosmicke-13" xml:lang="cs-CZ">
		<div class="Z-kladn--textový-r-meček">
			<p id="_idParaDest-11" class="MLP_uroven2_basne">XI.</p>
			<p class="MLP_verse_-0-12-">&#160;&#160;&#160;&#160;&#160;V&#160;pusté jsme nebeské končině,<br/>Slunce i&#160;se planetami,<br/>jinde je světů jen naseto,<br/>my jsme tak světově sami!</p>
			<p class="MLP_verse_-0-12-">&#160;&#160;&#160;&#160;&#160;My když i&#160;nožičky vyšvihnem<br/>do šipkých světelných skoků,<br/>letíme k&#160;nejbližší sousedce<br/>přece jen trojici roků.</p>
			<p class="MLP_verse_-0-12-">&#160;&#160;&#160;&#160;&#160;„Paničko Alfo Kentauri,<br/>poptávce dovolte ňáké,<br/>matička Slunce se dává ptát,<br/>máte-li dětičky také.</p>
			<p class="MLP_verse_-0-12-">&#160;&#160;&#160;&#160;&#160;Nás je vám, stydno až vyslovit!<br/>Je nás tam doma jak smetí,<br/>matička zvláštní má ‚hvězdáře‘,<br/>kteří jí sčítají děti.</p>
			<p class="MLP_verse_-0-12-">&#160;&#160;&#160;&#160;&#160;Některé z&#160;nás, ty už umřely,<br/>některé ještě se rodí,<br/>některým mladicky do skoku,<br/>jiné jak o&#160;berlách chodí.</p>
			<p class="MLP_verse_-0-12-">&#160;&#160;&#160;&#160;&#160;Uran a&#160;Neptun&#160;— tak pro příklad&#160;—<br/>dávno jak rampouch jsou tuhy,<br/>vedle nich v&#160;posledním tažení<br/>Saturn i&#160;se svými kruhy.</p>
			<p class="MLP_verse_-0-12-">&#160;&#160;&#160;&#160;&#160;Jupiter také už zvadlý kmet,<br/>pleť jeho žlutě tak září,<br/>ledové ruce, líný chod,<br/>široké vrásky ve tváři.</p>
			<p class="MLP_verse_-0-12-">&#160;&#160;&#160;&#160;&#160;Promrzelý je to kolohnát!<br/>Ač že vám sotva se plazí,<br/>my když se nejpěkněj točíme,<br/>on nám to, habán ten, kazí.</p>
			<p class="MLP_verse_-0-12-">&#160;&#160;&#160;&#160;&#160;Mars&#160;— no ten ještě by prošel přec,<br/>jen kdyby nebyl tak rudý,&#160;<br/>to je to: hbitým že pijákem —<br/>voják as po světě všudy.</p>
			<p class="MLP_verse_-0-12-">&#160;&#160;&#160;&#160;&#160;Země&#160;— ach Země! Toť ženuška!<br/>Při práci věčně jen hravá,<br/>plna je květů a&#160;písniček<br/>mladá jak lípečka zdravá.</p>
			<p class="MLP_verse_-0-12-">&#160;&#160;&#160;&#160;&#160;Ještě pak: holčička Venuše,<br/>kypící, bující poupě,<br/>a skoro matce až na klíně<br/>Merkur, to nemluvně hloupé.</p>
			<p class="MLP_verse_-0-12-">&#160;&#160;&#160;&#160;&#160;Je vám to pečlivá matička,<br/>kol sebe drží nás mladší,<br/>ale i&#160;postárlé propouští,<br/>jen až kam zraky jí stačí.</p>
			<p class="MLP_verse_-0-12-">&#160;&#160;&#160;&#160;&#160;A&#160;jsou i&#160;planety takové,<br/>které už před časy zvadly,<br/>jejichžto trouchnivé mrtvoly<br/>v komety již se rozpadly.</p>
			<p class="MLP_verse_-0-12-">&#160;&#160;&#160;&#160;&#160;Odlétly, ve hvězdách zmizely,<br/>už se i&#160;rozprchlé zdály,<br/>matička na ně jen vzpomíná<br/>v světové myšlének dáli.</p>
			<p class="MLP_verse_-0-12-">&#160;&#160;&#160;&#160;&#160;Někdy se po nich však roztouží,<br/>náhle je stáhne až k&#160;sobě,<br/>ohnivé slzičky žíhají<br/>po nebi v&#160;němé té době.“</p>
		</div>
</body>
</html>